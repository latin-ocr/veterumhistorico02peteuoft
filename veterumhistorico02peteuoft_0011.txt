vuss

ipsas spectat, idque parcius in Graecis quam in Latinis, om-
niuo neglecta orthographia uerborumque collocatione atque
si qua praeterea ad aestimandas librorum manuscriptorum
auctoritates in editionibus adlata erant. sigla secundum opti—
mam quamque editionem significata sunt, ς codices omnes
reliqui uel plerique uel deteriores.

In adnotatione rara in hoc uolumine occasio fuit
auulsis enuntiatorum laciniis tenorem suum restituendi, sae—
pius eam similibus locis interpretationibusque repleui.

Indicibus quantum potui locupletissime ad exemplum
prioris uoluminis confectis usui uirorum doctorum prospicere
studui, ita tamen, ut cum omnino exceptis grammaticis, nisi
certae quaedam causae subessent, ad uerbum fragmenta trans-
lata non esse arbitrarer, tum singula uerba cum Hadriani
aetate enumerare desinerem. nam post eam longum illud
historiae Latinae silentium usque ad Seueros hiat, sub quibus
eisque qui secuti sunt imperatoribus paene nihil nisi aulico-
corum biographia culta est, cuius memoria dis placuit ut
sola historia Augusta ¹) contineatur. uerba autem si quis
requirat, eius uoluntati C. Lessingii industria satisfactum est.
ex una igitur adclamatione, de cuius fide dubitatio nulla est,
quasdam uerborum partes excerpsi.

1) Quoniam magna fragmentorum multitudo ex ea in hoc corpus
recipienda fuit, semel hic moneo nunc me et in scripturis codicis
Palatini exscribendis acquieuisse codice Bambergensi spreto⁷ nisi ubi
eo ad constituendam ueram scripturam illius opus esset, et in nomi-
nandis uiris doctis, qui de emendatione bene meriti essent, locis ubi
proposuissent omissis, si in editione mea altera (anni 1884) significati
essent.

Misniae mense Februario a. CIODCCCC'VI.

