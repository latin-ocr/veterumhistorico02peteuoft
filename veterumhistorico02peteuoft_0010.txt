x'1·”³²

plus quadraginta reperire possem, coniecturis tamen abstinui,
ne certam auctoritatem, quae alienae doctrinae et sollertiae
materiae et subsidia esset, turbarem, et minutis formis ea
excudenda curaui, quae quin ut alia nominatim Augustinus
ex Varronis de gente populi Romani libris in suos de ciuitate
dei nomine omisso transtulisset, aut Gellius ex Oppio Hygi-
noque dubitari non posset. tum uitae scriptores deesse nolui,
etsi diuersa eos spectasse multosque, maxime aetate inferiores
nugis minutiisque abundare, carere fide, quosdam etiam ser—
mone Graeco usos esse uideri 11011 ignoro. contra exclusi
Granii Liciniani fragmenta, de quibus recipiendis et cum
Francisco Buechelero amico retractandis diu cogitaueram.
occupauit meam operam M. Flemisch (a. 1904), qui item id
potissimum egit, ut rebus explicatis fragmentorum pretium
augeretur. nam de emendatioribus ex lacero codice Londi-
nensi eliciendis scripturis desperandum esse multis ex parti-
bus certior factus eram. Pompei autem Trogi quae super-
sunt cum eius breuiatore coniungi solent, ut ipse ei operae
cartaeque pepercerim, praesertim cum nihil ex illis ad res
Romanas pertineat.

Substiti etiam nunc in fragmentis colligendis intra
Constantini Magni imperium, ultra quod praeter paucos eos-
que superstites, qui quae alii scripsissent, in epitomas redi-
gerent resque traditas usque ad suam aetatem supplerent,
omnis historia ad christianos Graecosque migrauit. magnum
tamen annorum numerum supergressus Symmachos et Nico-
machos eorumque socios, quorum in familia ueteris historiae
studium et doctrina effloruit, addidi, etsi ex omnibus eorum
scriptionibus unum christiani fragmentum suae fidei scriptoris
ad posteritatem peruenire uoluerunt.

Ordo fragmentorum is est, ut ea quae certis librorum
numeris distincta sunt, si in rerum contextum probabiliter
redigi non potuerint, initium faciant, cetera asterisco addito-
uel rerum narratarum temporibus uel auctoris aetate uel alia,
quae commoda fuerit causa disposita subsequantur.

De eis recensendis optimam quamque editionem auc—
toritatemque adii atque adparatum criticum ita subscripsi, ut
alios libros euoluere non necesse essct. hinc eorum paucorum
fragmentorum, quorum ipsa uerba seruata sunt, uarietas
scripturae plena praesto est, aliorum, quae nomina resque

