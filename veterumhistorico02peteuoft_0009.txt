Sterilitate rei saepe numero deterritus, fide promissae
totiens retractus hoc opus, cuius priorem partem ante hos
triginta sex annos in publicum edidi, tandem ad finem per-
texui. nimirum cum adsiduitate et constantia scriptores etiam
posterioris aetatis maximeque ecclesiastici peruoluendi erant,
etsi exigua spes incitabat ex his numerum fragmentorum
augendi. nam illorum studium uersandi in eis historiis, quae
post Augusti principatum compositae sunt, legendis et trac-
tandis praeter eas, quae etiam nunc supersunt, post breue
tempus elanguit, paulatim exstinctum est, tenues autem sen—
tentiae paucioraque uerba, quae ex illis apud ecclesiasticos
seruata sunt, si Augustini Varronianum exceperis, raro ipso—
rum doctrinae debentur, etiam rarius, quo longiore spatio is,
cui debemus, ab auctoribus distabat, ita ut saepius per con-
plures manus quasi hereditate usque ad nostram memoriam
propagata sint.

Itaque labore intermisso cum experiri statuissem, num
inulta me fugissent, omnibus fragmentis historicorum Roma-
norum a. 1882} emissis, si quid nouisset rectius, ut candidus
inpertiret, in inscriptione inuitaui. perpauca tamen adlata
sunt. quae spes quamquam me fefellit, animum tamen atque
fiduciam operis absoluendi hoc erexit et confirmauit. sed prius-
quam ad fragmenta retractanda adgrederer, multae difficultates
et dubitationes explicandae erant, ex quibus disputationibus
etiam duo uolumina (Die yescleichtliclcc Litteratm· iiber die
romische Kaiserzeit bis Theodosius Ι ‹zmd ihre Qnellen, Lipsiae
in aedibus Teubnerianis 1897) euaserunt, ad quae eos dele-
gauerim, qui huius prooemia desiderauerint.

Nunc scriptores eadem ratione ordinatos proposui qua
prioris uoluminis, nisi quod hic illic similitudini generis uel
speciei plus tribui quam aetati, eademque instructa et adno-
tata fragmenta. nam primum omnia congessi, quae per annos

